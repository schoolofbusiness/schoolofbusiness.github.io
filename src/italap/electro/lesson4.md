# 4. tananyag

A most következő anyagban a világító diódákkal fogunk megismerkedni, megnézzük, hogy milyen tulajdonságokkal rendelkeznek, és kitérünk a LED-ek otthoni felhasználásának alapjaira is. Kezdjünk is hozzá a LED betűszó a Light Emitting Diode angol szavak rövidítéséből származik, ami magyarra fordítva fénykibocsátó diódákat jelent.

## Light Emitting Diode

![](/assets/images/elektro/5/e2.jpg)

A világító dióda egy kétlábú áramköri elem, amely elektromos áram hatására fényt bocsát ki. 

![](/assets/images/elektro/5/e3.jpg)

A LED technológia mára teljesen megváltoztatta a világunkat, gondoljunk csak a CD, DVD olvasókra vagy az optikai szálas hálózatokra.

![](/assets/images/elektro/5/e4.jpg)

### Egy kis történelem

![](/assets/images/elektro/5/e5.jpg)

Legjobb tudásunk szerint a Henry Joseph Round brit kutató fedezte fel a jelenséget 1907-ben, amikor áramot kapcsolt tű kontaktussal egy akkor még rendkívül ritka vegyületre a szilícium karbidra.

![](/assets/images/elektro/5/e6.jpg)

A kristály két pontja közé kapcsolt feszültség sárgás színű fénykibocsátást eredményezett.

![](/assets/images/elektro/5/e7.jpg)

Henry Joseph Round mellett Oleg Vladimirovich Losev-et tartják a LED feltalálójának. Losev rádiótechnikai munkája közben figyelte meg, hogy áram hatására a vevőkben lévő diódák fényt bocsátanak ki. 
![](/assets/images/elektro/5/e8.jpg)
Tapasztalatait 1927-ben publikálta egy orosz újságban. Ugyan az angol Round már 20 évvel Losev előtt publikálta írását, az orosz tudós sokkal részletesebb információkkal számolt be a fénydiódákról német és brit tudományos folyóiratokban.

![](/assets/images/elektro/5/e9.jpg)

Ennek ellenére a felfedezés több évtizeden keresztül nem került gyakorlati használatra. Az első látható fényű piros LED 1962-ben született meg Nick Holonyak által, akit a szakirodalom a fénykibocsátó dióda apjának tart.

![](/assets/images/elektro/5/e10.jpg)

### A fejlesztés fontosabb állomásai

![](/assets/images/elektro/5/e11.jpg)

Az első vörös LEDet a HP és a Monsanto cégek gyártották. Ezután már sorban születtek az újabb és újabb felfedezések, különböző színű és egyre fényesebb diódák. Megjelent a zöld, a narancs, majd a kék LED is. 
Ez volt az utolsó és egyben a legnehezebb fejlesztés is. A kék LEDdel egy újabb korszakhoz érkeztünk. A kék LED megjelenése segítette hozzá a fejlesztőket. A fehér színű LED ek megalkotásához. A világítástechnika ezt a színt tudja leghatékonyabban hasznosítani.

![](/assets/images/elektro/5/e12.jpg)

### A led fizikai működése

A fénydiódák speciális felépítésű diódák, amelyek az elektromos energiát, fény energiává alakítják. Ha nyitóirányú áram folyik keresztül a PN átmeneten, az elektronok az N rétegből a P rétegbe. A lyukak a P rétegből az N rétegbe diffundálnak. Az egymás felé haladó töltéshordozók kiszámítható valószínűséggel rekombinálódnak. A rekombináció eredményeként energia szabadul fel, amely az anyag szerkezetétől függően meghatározott hullámhosszúságú fény formájában sugárzódik ki.

![](/assets/images/elektro/5/e13.jpg)

A sugárzási rekombináció csak úgy jöhet létre, ha az elektronok átkerülnek a nagy energiájú vezetési sávból. A kisebb energiájú vegyértéksávba. A kibocsátott fény színét, hullámhosszát a félvezető anyag sávszerkezete határozza meg. Tulajdonképpen minden félvezetőben keletkeznek fotonok, a rekombináció közben. De hogy ezt észlelni is tudjuk a LED PN átmenetét, kell speciálisan kialakítani, és higgyük el. Ez nem is olyan könnyű feladat. 

### A LED polaritása 

![](/assets/images/elektro/5/e14.jpg)


A hagyományos LED-ek két lábbal rendelkeznek. Tokozásuk rendkívül sokféle lehet. Az 5 milliméter átmérőjű hengeres műanyag kivitel a mai napig általánosnak tekinthető. Gyakori még a 3 milliméteres és a 10 milliméter átmérőjű kivitel is. A tokozáson a legtöbb gyártó megjelöli a katódot sík felületen, valamint a láb rövidebbre vágásával. A hosszabbik láb az anód, tehát a normál működéshez ennek kell pozitívabbnak lennie. A LEDrajz jelében szereplő Háromszög mintegy nyíl mutatja az áram átfolyásának helyes irányát. 



### A közönséges LED felépítése

![](/assets/images/elektro/5/e15.jpg)

A LED belsejében az anód és a katód a két elektróda két üllőhöz hasonló fémalkatrészen keresztül csatlakozik a félvezető lapkához. Ezek közül a kisebbik tartozik a hosszabbik lábhoz. A félvezető lapkát egy tükröző kúpszelet és egy megfelelően formált epoxiburkolat veszik körül. A burkolat lehet opálos és teljesen víztiszta is. A világítódiódák a hagyományos félvezetőréteg diódák módjára működ. 

![](/assets/images/elektro/5/e16.jpg)

Bizonyos küszöbfeszültség elérése után megindul a nyitó áram. Ilyenkor a LED világít. A nyitóirányú áram elérése után a feszültség további növelésével már nem lehet számottevően növelni a LED fényét.

![](/assets/images/elektro/5/e17.jpg)

Ha pedig a megengedettnél nagyobb feszültséget kapcsolunk a LED re, akkor azon túl sok áram folyik keresztül, és az alkatrész tönkremegy.

### Tipikus LED jellemzők

A LED-ek jelleggörbéje hasonlít az általános célú diódákéra, de a nyitó feszültség jóval nagyobb. A LED színétől, anyagától függően a gyártók sokszor csak táblázatos formában adják meg a főbb paramétereket egy tipikus munkapontra vonatkozóan. Az itt látható táblázatban például 20 mAh, névleges nyitóáramra vonatkozó adatok szerepelnek. Természetesen mi magunk is meghatározhatjuk a használni kívánt LED nyitó feszültségét 20 mAh nyitóáramra vonatkozóan. Nézzük meg, hogyan változik ez az érték attól függően, hogy milyen színű LED-et vizsgálunk.

![](/assets/images/elektro/5/e18.jpg)

Vörös LED esetében ez az érték 2,2V. A sárga és a zöld ledeknél is hasonló értéket mérhetünk, ettől jelentősen eltérő a kék és a fehér színű LED.

![](/assets/images/elektro/5/e19.jpg)

A nyitófeszültség itt jellemzően 3,2V. Ha összeírjük a kísérlet eredményeit, akkor azt tapasztalhatjuk, hogy az irodalmi adatoktól csak a zöld LED nyitófeszültséget tér el jelentősen. **Miért?** 


### Zöld vagy sárga?

![](/assets/images/elektro/5/e20.jpg)

A legtöbb ember a látható spektrumban a sárga szín észleltt alsó határát már zöldnek látja. 

![](/assets/images/elektro/5/e21.jpg)

Ez 565-570 nanométer közötti érték. Ezt a színt egy francia likőrről, a Chartreusseről nevezték el. 

![](/assets/images/elektro/5/e22.jpg)

A Chartreusse, a zöld és a sárga szín között helyezkedik el, és nincsen benne kék komponens. A kék LED feltalálásáig csak a Chartreusse volt az egyetlen sárga zöld LED évtizedekig.

![](/assets/images/elektro/5/e23.jpg)

Röviddel azután, hogy a kék LED elérhetővé vált, a valódi zöld is megjelent. Ezek is zöld LED-ek, amik különböző félvezető anyagokat használnak fel, és inkább a látható spektrum zöld szín észlelésének kékes vége felé mutatnak. Ez jellemzően 505-520 nanométer közötti érték. Ezek a valódi zöld LED-ek sokkal ritkábbak és drágábbak is. Jegyezzük meg, hogy a zöld, mint homályos fogalom egy mérnöknek nem sokat mond. A hullámhosz már annál inkább.

Egy LED működtetésének megtervezésekor a legfontosabb feladat a munka pontba beállítása és az átfolyó áram korlátozása. A munka pont meghatározása azt jelenti, hogy eldöntjük, hogy mekkora árammal akarjuk használni a LED-et. Ez legtöbbször 10-20 mAh  nyitó irányú áramot jelent.

### Munkapont beállítása

![](/assets/images/elektro/5/e25.jpg)
Most vegyük elő a LED jelleggörbéjét, és a függőleges tengelyen húzunk az X tengellyel párhuzamosan egy egyenest a 20 mAh-res osztásmagasságban.


![](/assets/images/elektro/5/e26.jpg)

Ez kijelöl egy pontot a jelleggörbén, amit munkapontnak nevezünk.


![](/assets/images/elektro/5/e27.jpg)

Ha a munkapontból kiindulva merőlegest állítunk az X tengelyre, leolvashatjuk a munkaponthoz tartozó nyitó feszültséget. A munkapont kis teljesítményű LED-ek esetében legegyszerűbben egy soros ellenállással állítható be. A betáplált feszültség és a LED munkaponti nyitófeszültségének különbsége a soros ellenálláson esik. 


A méretezést ezért egyszerűen az Ohm törvény felhasználásával tudjuk elvégezni. Nézzünk egy példát arra, hogyan vezérelhetünk egy LED-et Arduinoval.

![](/assets/images/elektro/5/e28.jpg)

A mikrovezérlő tápfeszültsége öt volt, így a digitális kimenetek feszültsége legfeljebb ekkora lesz. A mikrovezérlő kimeneteiről akár 20 milliamperáram is kivehető, így közvetlen meghajtást esetén legfeljebb ekkora nyitóirányú áram folyhat a LED-en. 

![](/assets/images/elektro/5/e29.jpg)

### LED előtét ellenállás méretezése

Mekkora értékű áram korlátozó ellenállást kell sorba kötnünk, egy vörös LED esetén? 


![](/assets/images/elektro/5/e30.jpg)


Az áramkorlátozó ellenállást úgy kell megválasztanunk, hogy a munkaponti áram hatására VS - VF feszültség essen rajta. A vörös LED VF nyitófeszültsége 20 mAh áramnál kb. 2 voltnak vehető. Ohm törvénye alapján a számítást el tudjuk végezni.
Tehát vörös LED esetén egy 150 Ohmos soros ellenállás szükséges a munkapont beállításához. 

![](/assets/images/elektro/5/e33.jpg)

A LED nyitóirányú karakterisztikája. A közönsége szilícium diódáéhoz hasonló. Záróirányú feszültség esetén a LED is szakadásként viselkedik, de a LED kristály erős szennyezése miatt viselkedése itt már eltér a közönséges szilícium diódáétól.

![](/assets/images/elektro/5/e34.jpg)

A letörési feszültség sokszor csak 5-10V, ezért ledeknél külön ügyeljünk arra, hogy ne kerüljenek záróirányú előfeszítésbe. A mai alkalommal a világító diódák legfontosabb jellemzőivel ismerkedtünk meg. Ilyen volt a polaritás, a nyitó feszültség és a megengedhető maximális áramerősség. Jegyezzük meg, hogy a LED-nél a  szabályozást az áramerősség végzi, és nem a feszültség.

### Összefoglalás

![](/assets/images/elektro/5/e31.jpg)

A LED technológia működésének tökéletessége abban rejlik, hogy a kimeneti fény előállításához alacsony áramerősség és feszültség is elegendő, ami minimális hőleadással párosul, cserébe pedig hosszú élettartamot biztosít.